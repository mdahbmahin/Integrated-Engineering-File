<!DOCTYPE html>
<html>
        <head>
  <title>k3-bidehi_attar_shohore</title>
  <meta charset="UTF-8">
  <meta name="author" content="Ahb Mahin Hossain">
  <meta name="viewport" content="width=device-width, initial-scale=1.0">
        </head>

<body style = "margin:30px;">

<div class="navbar">
  
  <a href="index.html"><button>GoTo Index</button></a>

</div>


<h2>k3-bidehi_attar_shohore</h2>

<p>

<br>(কবিতা নং-৩)
<br>কবিতা-বাংলার বাঙালি 
<br>লেখক - Ahb Mahin Hossain 
<br>-----------------------------------------------
<br>ভালোবাসি বাংলাদেশ, 
<br>যেথায় রয়েছে মুক্তির তান
<br>ভালোবাসি মাতৃভূমিকে, বিলীন করে নন্দিত প্রাণ
<br>শত কিংবদন্তীর প্রাণে।
<br>আমি বেঁচে থাকি , 
<br>এই বাংলার কবিতা-প্রবন্ধে 
<br>গন্ধ-গোকুলের লিখে যাওয়া অবয়বহীন ছন্দে। 
<br>এই বাংলায় আমি,
<br>থাকি অচেনা গল্পকারের নামে
<br>তাল গাছ তলে লুটিয়ে থাকা ক্লান্ত রাখালের ঘুমে।
<br>এই বাংলায় আমি,
<br>ডুবি খেয়াঘাটের জলে, নিশিথ কাটা ভোরে
<br>এই বাংলায় আমার অস্তিত্ব রাখি মেঘনা নদীর চরে
<br>এই বাংলায় আমি,
<br>গহীন অরন্যে নিজাম ডাকাতের সাহসী প্রাণ।
<br>যমুনা নদীর আলাউদ্দিন মাঝির উজান ভাটির গান।
<br>আমি এই বাংলার,
<br>রক্তকরবীর ঘ্রাণে, মসজিদে, মন্দিরে
<br>গাছপালা শুন্য ফাঁকা স্তদ্ধ নিরব প্রান্তরে। 
<br>এই বাংলায় আমি , 
<br>মরমি কবির বাউল সুরের টানে 
<br>কাঠা ফাঁটা রোদে ঘাম ঝরা কৃষকের গানে।
<br>এই বাংলায় আমি, 
<br>খুঁজে পাই যত বন্ধন যত ভালোবাসার পরশ
<br>এই বাংলায় আমি,
<br>কুহেলিকার পানে চেয়ে থাকা মুগ্ধ প্রেমিক পুরুষ। 
<br>এই বাংলায় আমি,
<br>জ্বলে ওঠা শিখা, কৃষ্ণচূরার মালা।
<br>কুমারীর প্রথম প্রেমের আকাশে বেনীআসহকলা।
<br>-
<br>এই বাংলায় আমি, 
<br>শত যান্ত্রিকতায় অগণন বন্ধন,
<br>জল ছল ছল চোখে 
<br>নিরব রোদনে আমার অবরুদ্ধ বহিরাঙ্গন।
<br>এই বাংলায় আমি,
<br>বিলীন হওয়া বরফ কলের মানুষ
<br>মলিন মুখে যত ক্রুর হাসি মিশ্রিত যান্ত্রিক বিদ্বেষ। 
<br>এই বাংলায় আমি, 
<br>মুক্তির নেশায় কপাট ভাঙি স্বাধীন মুসাফির 
<br>এই বাংলায় জেগে ওঠা আমি কালজয়ী মহাবীর। 
<br>এই বাংলায় আমি, 
<br>কোনো রক্তচক্ষুকে করি না ভয় বাংলার বাঙালি
<br>আমি মেঠোপথ থেকে আলপথ ধরে দূর্বার ছুটে চলি।
<br>এই বাংলায় আমি, 
<br>বঞ্চিত ব্যাথা হয়ে নিরবে-নিবৃতে পথে পথে ভাসি
<br>এই বাংলার বুকে দুর্ভিক্ষেও হাসি বিজয়ের হাসি। 
<br>এই বাংলায় আমি,
<br>ফাঁসির মঞ্চে দাঁড়িয়ে করি বিজয়ের জয়গান। 
<br>বাংলার বাঙালি আমি, বিদ্রোহী শহীদের তাজা প্রাণ
<br>রক্তপিপাসু কাঁপে ধরফর,জ্বলে আগুনের মহামারী 
<br>মৃত্যু ঘুমায় শিয়রে-করি না ভয় ,জানে জগদীশ্বরী
<br>জলে নির্বাসিত কমল ডুবে ডুবে খুঁজে ভালোবাসা
<br>কই
<br>এই বাংলায় আমি 
<br>যত বন্ধন,যত ভালোবাসা খুঁজে পাই ।
<br>এই বাংলাকে আত্নায় গেথে তবুও যদি পরবাসী হই
<br>এই বাংলায় আমি 
<br>চিরকাল, বিপ্লবী নকশার কবি হয়ে বেঁচে থাকতে চাই।


</p>



</body>

</html>

